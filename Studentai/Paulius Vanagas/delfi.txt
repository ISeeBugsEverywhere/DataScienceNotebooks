Vilnius, liepos 4 d. (BNS). Į Europos Parlamentą (EP) birželį išrinktas Virginijus Sinkevičius dėl ministro portfelio grįžtų į Lietuvą, sako opozicinės Demokratų sąjungos „Vardan Lietuvos“ lyderis Saulius Skvernelis.

Taip jis kalbėjo po ketvirtadienį vykusio partijos valdybos posėdžio, per kurį patvirtintas kandidatų į Seimą sąrašas, programa. 

„V. Sinkevičius, kadangi jis yra mūsų komandos bendruomenės narys, dalyvaus būdamas 141 pozicijoje, ir jeigu rinkimai bus sėkmingi, ir mes būsime valdančiojoje daugumoje, ir turėsime vieną iš ministrų portfelių, didelė tikimybė, kad tokiu atveju Virginijus taps Vyriausybės nariu, ir tada grįši į Lietuvą“, – žurnalistams sakė S. Skvernelis.